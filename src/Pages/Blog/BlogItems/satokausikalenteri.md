## Satotuote-kalenterilla seuraat sesonkituotteita

Tällä kausikalenterilla on kaksi tärkeää tarkoitusta. Ensinnäkin halusin näyttää, millaisia trendejä satovuosi sisältää. Olen jakanut satotuotteet yhdeksään eri kategoriaan: marjat & hedelmät, juurekset, kaalit, lehtivihannekset, vihanneshedelmät, palkokasvit, sipulit, muut vihannekset ja sienet. Tällä tavalla graafista näkee, miten paljon eri kategorian tuotteita on kunakin kuukautena. Vertailtavuutta auttaa sivun alareunassa oleva palkkikuvio, jossa on korostettu kevyellä keltaisella se kuukausi, josta on kyse. Numero kertoo, kuinka monta satotuotetta on saatavilla kunakin kuukautena.

![Kuva näyttää, mitkä satokausituotteet ovat sesongissa kesäkuussa](satokausikalenteri-kesakuu.png)

Toisekseen halusin näyttää, mitä kaikkia yksittäisiä tuotteita on milloinkin saatavilla. Palkeista on helppo lukea eri kotimaisten satotuotteiden nimet ja se, mihin kategoriaan ne kuuluvat. Tämän lisäksi olen tehnyt avuksi oranssin ja sinisen värikoodin, jotka auttavat havaitsemaan, milloin kyse on uudesta tai poistuvasta tuottesta. Oranssin värikoodin omaavat tuotteet ovat kuukauden uutuuksia ja sinisen värikoodin kanssa merkityt ovat viimeistä kuukautta saatavilla.

## Lataa kotimaiset satotuotteet

Kalenterin datan olen poiminut [kotimaisesta satokausikalenterista](https://www.satokausikalenteri.fi/). Varsinaisen kalenterin sijaan oman visualisointini voisi nähdä eräänlaisena vuosikellona. Sen avulla näet, miltä näyttää kotimaisen satokauden kokonaiskuva.

Lataa PDF:<br/>
[Satokausikalenteri – kuukausikalenteri](https://infograafikko-website.s3.eu-north-1.amazonaws.com/pdf/kuukausikalenterit1.pdf)<br/>
[Satokausikalenteri – vuosikolmannes](https://infograafikko-website.s3.eu-north-1.amazonaws.com/pdf/vuosikolmanneskalenteri.pdf)

\- Joel Kanerva, <span id="finnishDate">04.06.2015</span>